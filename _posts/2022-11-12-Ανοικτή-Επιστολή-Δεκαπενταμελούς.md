---
layout: post
title: Ανοικτή Επιστολή Δεκαπενταμελούς
subtitle: με θέμα το κτιριακό
cover-img: /assets/img/protest.webp
tags: [Δράσεις]
comments: true
---

Όλοι γνωρίζουμε τα μόνιμα προβλήματα στέγης του σχολείου. Τα οποία εμαφανίζονται ήδη από τα [πρώτα χρόνια λειτουργίας του](https://nyxtamera.gr/?p=52463)

* Αριθμητικά Ανεπαρκείς Αίθουσες για την διδασκαλία των μαθημάτων μουσικής.
* Ακατάλληλες Αίθουσες για διδασκαλία μουσικών Οργάνων.
* Έλλειψη κατάλληλης αίθουσας Εκδηλώσεων (απαραίτητη για ένα μουσικό σχολείο).
* Έλλειψη τραπεζαρίας με αποτέλεσμα την πλημμελή υγιεινή στον χώρο του Σχολείου.
* Απουσία χώρου κατάλληλου για να γίνουν οι ηχογραφήσεις των Μουσικών Συνόλων.

Τα παιδιά ασφυκτιούν πια. Το σχολείο προκειμένου να καλύψει τις υπάρχουσες ανάγκες του, μείωσε τα ποσοστά των παιδιών που εισήχθησαν φέτος (δύο μόνον τμήματα Α' γυμνασίου, από τρία που ήταν πέρυσι), κάτι που αν συνεχιστεί θα οδηγήσει στον μαρασμό και σε βάθος χρόνου, σε πιθανό κλείσιμο του σχολείου. 

Θεωρούμε επιβεβλημένη την δημιουργία νέων κτιριακών εγκαταστάσεων και την μεταστέγαση του σχολείου.  
Όπως πιθανό είναι γνωστό έχει παραχωρηθεί ένα οικόπεδο στον χώρο του Πολυτεχνείου για την κατασκευή νέων εγκαταστάσεων.  
Μήνες πριν ανακοινώθηκε από τον Δήμο Χανίων αυτή η "υλοποίηση του πρώτου στόχου" (εύρεση οικοπέδου). Από τότε όμως και μέχρι τώρα "σιγή ιχθύος". Καμία άλλη ανακοίνωση. Προχωράει η μελέτη; Αναζητούνται οι χρηματοδοτήσεις; Έχει τεθεί κάποιο χρονοδιάγραμμα;  
Δυστυχώς κι εμείς και τα παιδιά μας, είμαστε στο σκοτάδι.

Από την μεριά των παιδιών δημοσιεύουμε την παρακάτω ανοικτή επιστολή προς τον δήμαρχο Χανίων και από την μεριά μας προχωράμε σε επαφές με τα θεσμικά όργανα της πόλης ώστε να αναζητήσουμε το συντομότερο λύση στο πρόβλημα που απασχολεί όλους μας.

<!-- ΕΝΑΛΛΑΚΤΙΚΟ ΚΕΙΜΕΝΟ ΕΠΙΛΟΓΟΥ 1 !-->

Από τη μεριά μας,η δημοτική αρχή καλείται να απαντήσει εάν θέλει ανάπτυξη στην Παιδεία,την Πνευματική Καλλιέργεια,την Τέχνη,τον πραγματικό πολιτισμό!
Για μας , αυτά έχουν προτεραιότητα. Η υλοποίηση του αιτήματος των παιδιών,που είναι το μέλλον αυτού του τόπου,για ένα Νέο Σχολείο, περιμένουμε ότι θα είναι και για σας πρώτη προτεραιότητα.


<!-- ΕΝΑΛΛΑΚΤΙΚΟ ΚΕΙΜΕΝΟ ΕΠΙΛΟΓΟΥ 2 
Από την μεριά της η Δημοτική αρχή καλείται να απαντήσει, θέλει μόνον ανάπτυξη στα rbnb, στις ρουστίκ "κρητικές βραδιές" των all inclusive ξενοδοχείων, στα κατειλημμένα από τραπεζοκαθίσματα πεζοδρόμια και πλατείες, ή ανάπτυξη στην παιδεία και την πνευματική καλλιέργεια, στην τέχνη, στον πραγματικό πολιτισμό; Αν η απάντηση είναι το δεύτερο τότε κρίνουμε ότι η υλοποίηση του αιτήματος των παιδιών, των γονέων και των δασκάλων τους για ένα νέο σχολείο, θα πρέπει να είναι προτεραιότητα. !-->


<object data="../assets/pdf/kt_15.pdf" width="1000" height="1420" type='application/pdf'></object>



