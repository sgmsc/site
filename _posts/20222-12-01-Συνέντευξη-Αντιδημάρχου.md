---
layout: post
title: Συνέντευξη Αντιδημάρχου
subtitle: Παιδείας για το μέλλον του Μουσικού Σχολείου.
cover-img: https://c.pxhere.com/photos/5e/e8/microphone_3d_art_blender_party_media_communication_mic-824065.jpg!d
tags: [media]
---
<p><strong>
Η παρακάτω συνέντευξη του Αντιδημάρχου Παιδείας Αντώνη Βαρδάκη, δόθηκε στην εκπομπή του Δημοσιογράφου Ανδρέα Γερακάκη 
στις 30 Νοεμβρίου.<strong></p>

**Ευχαριστούμε θερμά τον [Γαύδος 88.8 FM](https://gavdos888.gr/) και τον κο Γερακάκη για άδεια να χρησιμοποιήσουμε το υλικό.**



- Α.Γ.:
Και πάμε να δούμε τώρα τις τελευταίες εξελίξεις από το Μουσικό Σχολείο. Έχουμε στην τηλεφωνική μας γραμμή τον Αντιδήμαρχο Χανίων, αρμόδιο για θέματα εκπαίδευσης, τον κύριο Αντώνη Βαρδάκη, κύριε  Βαρδάκη Καλό μεσημέρι. Τι κάνουμε;

- Α.Β.:
Καλό μεσημέρι κύριε Γερακάκη. Και Χρόνια πολλά και για την ονομαστική σου εορτή.

- Α.Γ.:
Να είστε καλά! Ευχαριστώ. Λοιπόν, πώς πάμε; Όλα καλά;

- Α.Β.:
Όλα καλά. Οι μέρες κυλούν χωρίς σοβαρά προβλήματα στα σχολεία. Μόνο τα θέματα της καθημερινότητας, αυξημένη καθημερινότητα και όλα τα γραφειοκρατικά θέματα που έχουν να λύσουν, κυρίως διοικητικά, τα σχολεία. Ότι μικρό πράγμα συμβαίνει το αντιμετωπίζουμε χωρίς κάποια δυσκολία.

- Α.Γ.:
Ωραία λοιπόν, τι γίνεται με το Μουσικό σχολείο; Γιατί έχουμε ζητήματα τα οποία βάζουν οι μαθητές που έχουν να κάνουν με το κτηριακό, με ελλείψεις, με το ότι, εν πάση περιπτώσει οι χώροι του Μουσικού Σχολείου δεν ανταποκρίνονται σε αυτό που είναι η αποστολή τους. Σε ότι αφορά βέβαια αυτά που είναι αρμοδιότητα του Δήμου Χανίων, κτιριακά δηλαδή. Τι γίνεται.

- Α.Β.:
Εκεί; Ωραία. Να τονίσω ότι πριν από 6 με 8 μήνες είχε γίνει η πρώτη συνάντηση στο Δημαρχείο, όπου η κοινότητα και η εκπαιδευτική κοινότητα κατέγραψαν τα προβλήματα που υπάρχουν στο σχολικό χώρο του Μουσείου που στεγάζεται αυτή τη στιγμή το Μουσικό Σχολείο Θέρισο. Κυρίως το πρόβλημα είναι το στεγαστικό, καθώς η αύξηση του μαθητικού πληθυσμού γιατί πηγαίνουν και παιδιά τα οποία θέλουν να ακολουθήσουν τη γενική εκπαίδευση και όχι μόνο αυτά που έχουν την τάση να ακολουθήσουν τη μουσική εκπαίδευση, υπάρχει πάρα πολύ μεγάλη αύξηση. Τότε το σχολείο είχε ξεκινήσει με 60 μαθητές. Τώρα αυτή τη στιγμή βρίσκονται στο χώρο 250 και η ποιότητα του μαθήματος με τόσο πολλούς μαθητές έχει ας το πούμε έρθει σε δεύτερη μοίρα για να μπορέσουμε να καλύψουμε έτσι τις ανάγκες. Λοιπόν γεννήθηκε λοιπόν το πρόβλημα της αναζήτησης του χώρου. Άμεσα ο Δήμος κινήθηκε για την εύρεση ενός οικοπέδου. Ήρθαμε όπως γνωρίζετε, σε συμφωνία με το Πολυτεχνείο Κρήτης, κατόπιν πολλών αιτημάτων για να καταλήξουμε στο στην παραχώρηση ουσιαστικά χρήσης ενός όμορου οικοπέδου του Πολυτεχνείου Κρήτης. Έχουμε τη θετική απόφαση της Συγκλήτου, η οποία συμφωνεί στην παραχώρηση 10 έως 15 στρεμμάτων.

- Α.Β.:
Εμείς θα τα θέλουμε και τα 15 στρέμματα για να μπορούν να γίνουν και οι απαραίτητοι χώροι, οι αυλιοι χώροι, οι θέσεις πάρκινγκ όλης της κοινότητας και οι αθλητικοί χώροι εννοείται, ναι και από εκεί και πέρα εξηγήσαμε χθες σε μια πάρα πολύ ωραία συνάντηση που τα παιδιά ευλόγως ήρθαν μαζί με την εκπαιδευτική κοινότητα για να μάθουν σε τι στάδιο βρίσκονται όλες οι διαδικασίες. Τους εξηγήσαμε λοιπόν ότι είμαστε στο στάδιο που η Νομική Υπηρεσία του Δήμου Χανίων με τη Νομική Υπηρεσία του Πολυτεχνείου Κρήτης συντάσσουν τη σύμβαση παραχώρησης του εν λόγω οικοπέδου των 15 στρεμμάτων. Από εκεί και πέρα πρέπει να περάσει από το Δημοτικό Συμβούλιο, να έχουμε τη θετική άποψη της Αποκεντρωμένης Διοίκησης και να πάρει να γίνει κοινή υπουργική απόφαση από το Υπουργείο Παιδείας, το Εσωτερικών και το Οικονομικών.

- Α.Γ.:
Ωραία όλα αυτά, Καλά να έρθετε, αλλά με ένα ναι για αλλαγή γίνει. Μέχρι να γίνει όμως αυτό πράξη και να έχουν σχολείο τα παιδιά, θα περάσουμε χρόνια αυτή τη στιγμή όπως.

- Α.Β.:
Περάσουν το χρονοδιάγραμμα είναι τετραετίας.

- Α.Γ.:
Χαιρετίσματα. Αυτό Λέω λοιπόν ότι μέχρι να γίνουν όλα αυτά θέλουμε χρόνο. Καλώς γίνονται όλα όσα γίνονται, αλλά εν πάση περιπτώσει, τώρα πώς θα μπορέσουν οι μαθητές να κάνουν μάθημα όπως πρέπει;

- Α.Β.:
Το πρόβλημα αυτό κύριε Γερακάκη, όπως έχουμε συζητήσει και με τη διεύθυνση του σχολείου και με τη δευτεροβάθμια διεύθυνση, δεν είναι ένα πρόβλημα το οποίο λύνεται από τη μια μέρα στην άλλη. Οι χρόνοι που απαιτούνται είναι πάρα πολύ μεγάλοι και η γραφειοκρατία μεγάλη. Μακάρι να μπορούσαμε να το αντιμετωπίσουμε αύριο. Επίσης μην ξεχνάτε ότι στο συγκεκριμένο σχολείο υπάρχουν κάποιες αίθουσες οι οποίες είναι γενικής εκπαίδευσης και κάποιοι γενικής παιδείας και κάποιοι χώροι διαμορφωμένοι για να γίνονται τα μουσικά όργανα. Αυτή τη στιγμή δεν υπάρχουν άλλοι διαθέσιμοι χώροι για να μπορέσει είτε να χωριστεί κάτι, είτε να να μπει μια πρόσθετη δομή και μια πρόσθετη δομή. Εννοώ να μπουν αίθουσες προκάτ, ας πούμε σε κάποιον εξωτερικό χώρο. Γιατί όλα αυτά με το να είναι τακτοποιημένο το κτίριο πολεοδομικά δεν μπορούμε να πηγαίνουμε. Θέλει οικοδομικές άδειες που απαιτούν αντίστοιχες διαδικασίες. Δεν θα μπορεί να λυθεί επομένως το θέμα.

- Α.Γ.:
Ωραία. Τότε.

- Α.Β.:
Οπότε η κοινότητα, η μαθητική κοινότητα και η διεύθυνση γνωρίζουν αυτά τα πράγματα. Το μοναδικό πράγμα που γίνεται για να αντιμετωπιστούν τέτοιου είδους θέματα είναι η μετακίνηση μαθητών που φοιτούν στη γενική εκπαίδευση σε όμορα σχολεία.

- Α.Γ.:
Ναι, τι να πω; Εντάξει δηλαδή. Το θέμα είναι ότι εν πάση περιπτώσει, τουλάχιστον για τέσσερα χρόνια, αυτό, αυτό είναι το ευνοϊκό, το θετικό σενάριο. Οι μαθητές του Μουσικού Σχολείου των Χανίων θα κάνουν μάθημα υπό αυτές τις συνθήκες. Δεν υπάρχει καμία.

- Α.Β.:
Αυτό που θα πρέπει να τονιστεί και τονίστηκε και χθες από το Δήμαρχο Χανίων είναι το εξής ότι εμείς τρέχουμε παράλληλα και τη διαδικασία των μελετών σε μία προγραμματική που τώρα παράλληλα με το Πολυτεχνείο Κρήτης, που το αρμόδιο Τμήμα Αρχιτεκτόνων θα ετοιμάσει τις μελέτες και τα τεύχη δημοπράτησης με τη μορφή έρευνας που θα γίνει με συμμετοχικό διάλογο με τους καθηγητές και τους μαθητές του Μουσικού Σχολείου για ένα σχολείο το οποίο ονειρεύονται, πράγμα που οποιαδήποτε άλλη διαδικασία και να ακολουθούσαμε θα έπρεπε πρώτα να είχε τελειώσει η σύμβαση παραχώρησης ή η αγορά ενός οικοπέδου για να μπορέσουμε να πάμε σε μια προγραμματική σύμβαση για να κάνουμε έναν διαγωνισμό, ας το πούμε για να βρεθεί ένας ανάδοχος για μία μελέτη. Παρατηρήστε και τα σχολεία που έχουμε με τη διαδικασία των επεκτάσεων που οι χρόνοι είναι οι διπλάσιοι, εμείς προσπαθήσαμε και μειώσαμε τους χρόνους στο μισό για να έχουμε ένα καλύτερο αποτέλεσμα, αλλά δυστυχώς τέτοια χρόνια προβλήματα δεν λύνονται -της στέγης όχι μόνο των σχολείων- των, του μουσικού. Αλλά θυμηθείτε και προηγούμενες συζητήσεις που έχουμε κάνει για τα νηπιαγωγεία του Δήμου Χανίων, τα οποία ήταν σε ακατάλληλα κτίρια. Και τώρα ερχόμαστε είτε με εξώσεις είτε με άλλες διαδικασίες να αναζητούμε τέτοιους χώρους.

Οι προδιαγραφές έχουν αλλάξει. Ναι, είναι πάρα πολύ δύσκολο να αναζητούμε και να βρίσκουμε και να φτιάχνουμε τέτοιου είδους χώρους. Παλιά που οι διαδικασίες ήταν πιο απλοϊκές. Είθισται οι δημοτικές αρχές, οι τότε διοικήσεις να φτιάχνουν άλλου είδους πράγματα και όχι σχολεία. Και ερχόμαστε το 2022 να λέμε πώς θα αντιμετωπίσουμε τέτοια χρόνια προβλήματα στην εφαρμογή.

- Α.Γ.:
Σας ευχαριστώ θερμά για την επικοινωνία. Να είστε καλά! Καλή συνέχεια, Καλή δύναμη!


Μπορίτε να βρείτε το ηχητικό [εδώ](https://www.youtube.com/watch?v=7dyK61QJ6UI&t=1s)