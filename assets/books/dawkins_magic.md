---
layout: post
title: Η ΜΑΓΕΙΑ ΤΗΣ ΠΡΑΓΜΑΤΙΚΟΤΗΤΑΣ
subtitle: Ο Μύθος και η Αλήθεια
cover-img: /assets/img/books.webp
---


<p style="text-align:center;">
<img src="https://sgmsc.github.io/site/assets/img/dawk_magic.jpg" alt="Richard Dawkins - Η Μαγεία της Πραγματικότητας" style="width:250px;height:250px;"> </p>

>>>
Μαγεία: μια πολύ "πονηρή" λέξη, που εμφανίζεται με πολλές εκδοχές. Οι προγονοί μας χρησιμοποίησαν την υπερφυσική μαγεία -προτού αναπτύξουν την επιστημονική μέθοδο- στην προσπάθειά τους να ερμηνεύσουν τη λειτουργία του Κόσμου. Οι αρχαίοι Αιγύπτιοι ερμήνευαν την εμφάνιση της νύχτας μέσα από τον μύθο της θεάς Νουτ, που κατάπινε τον Ήλιο και τον ξαναγεννούσε το επόμενο πρωινό. Οι Βίκινγκς πίστευαν πως το ουράνιο τόξο ήταν η γέφυρα που οδηγούσε τους θεούς στη Γη. Οι Ιάπωνες θεωρούσαν ότι οι σεισμοί εκδηλώνονταν όταν το τεράστιο γατόψαρο που κουβαλούσε στην πλάτη του τη Γη, τίναζε ελαφρά την ουρά του... Μαγικές, παράξενες ιστορίες, μύθοι με μαγεία σε όλο της το μεγαλείο. Όμως, υπάρχει και η μαγεία της αλήθειας που βρίσκεται στη χαρά της ανακάλυψης: Είναι η μαγεία της πραγματικότητας που είναι η επιστήμη. (Από την παρουσίαση στο οπισθόφυλλο του βιβλίου.


Ο [Ρίτσαρντ Ντόκινς](https://www.britannica.com/biography/Richard-Dawkins) είναι Βρετανός ηθολόγος, εξελικτικός βιολόγος και συγγραφέας βιβλίων εκλαϊκευμένης επιστήμης. Μέχρι το 2008 διατηρούσε την Έδρα Charles Simonyi για την Λαϊκή Κατανόηση της Επιστήμης στο Πανεπιστήμιο της Οξφόρδης.
Έγινε διεθνώς γνωστός το 1976 με το βιβλίο του Το εγωιστικό γονίδιο, το οποίο μαζικοποίησε την γονιδιο-κεντρική άποψη για την εξέλιξη και εισήγαγε τον όρο μιμίδιο (meme).
Είναι από τους διάσημότερους σύγχρονους υποστηρικτές του επιστημονικού ορθολογισμού και του ανθρωπισμού.

Εδώ υπογράφει ένα βιβλίο για έφηβους -και όχι μόνο- για την πραγματικότητα πίσω απ' τους μύθους. Μέσα από το βιβλίο του αυτό ο Ντόκινς εξηγεί σε όλους μας με απλό τρόπο πως λειτουργεί ο κόσμος μας. Έχοντας σαν βάση, τους μύθους και τις δοξασίες, εξηγεί πως η πραγματικότητα είναι πολύ πιο μαγική και μαγευτική από την μυθοπλασία και πώς, τα "ανεξήγητα" εξηγούνται με την επιστημονική μέθοδο.

Αντιγράφουμε μερικά από τα Περιεχόμενα.

- Τι είναι η πραγματικότητα; Τι είναι η μαγεία;
- Ποιος ήταν ο πρώτος άνθρωπος;
- Γιατί υπάρχει μέρα και νύχτα;
- Πότε και πως άρχισαν όλα;
- Γιατί συμβαίνουν κακά πράγματα; 



