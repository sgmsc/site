---
layout: post
title: Magnificat
subtitle: Nidarosdomens jentekor & TrondheimSolistene
cover-img: /assets/img/music.webp
---


### Η φωνή των αγγέλων στα ηχεία σας.

![Magnificat](assets/img/magn_cover.jpg)


<img src="https://images.ctfassets.net/4zjnzn055a4v/v5Fr54wzuQU0Qnk0Sqg3H/42ccacd6ab8f5686d4e2034c050d4ac2/Morten_Lindberg_PR_Image_1.jpg?w=1250&fm=jpg" alt="2L Mastering Studio">

Η 2L είναι μία δισκογραφική εταιρία από την Νορβηγία με ένα από τα πλέον σύγχρονα και εντυπωσιακά στούντιο στον κόσμο.
Kατά καιρούς οι ηχογραφήσεις της έχουν βρεθεί υποψήφιες και νικήτριες για διάφορα μουσικά βραβεία ενώ έχει τιμηθεί αρκετές φορές με βραβεία grammy.
Η ηχογράφηση που παρουσιάζουμε εδώ, έχει γίνει το 2014 στον καθεδρικό της Νορβηγικής πόλης Nidaros και προτάθηκε για το καλύτερο άλμπουμ ήχου Surround το 2015 

![Στιγμιότυπο από την ηχογράφηση](assets/img/choir.webp "Στιγμιότυπο από την ηχογράφηση")

Χρησιμοποιώντας πρωτοποριακές μεθόδους ηχογράφησης και mastering για να αποδοθεί ρεαλιστικά ο όγκος του ήχου της χορωδίας μέσα στον καθεδρικό το αποτέλεσμα μπορεί να χαρακτηριστεί μόνο ως μεγαλειώδες.

Με μεγαλοπρεπή απόδοση από την χορωδία κοριτσιών του καθεδρικού της πόλης Nidaros και τους σολίστες της πόλης του Trondheim, υπό την μαέστρο Anita Brevik – η σύνθεση, εμπνευσμένη από τους γρηγοριανούς εκκλησιαστικούς ψαλμούς, εκφράζει τον μυθικό εσωτερικό διάλογο της Μαρίας μετά την ένδοξη στιγμή που ο άγγελος Γαβριήλ της ανακοινώνει ότι πρόκειται να γίνει η μητέρα του γιου του Θεού. Τα συναισθήματα της χαράς, της ταπεινοφροσύνης, της αφοσίωσης και της τιμής που εμπνέονται στη Μαρία από τα θεϊκά νέα, εναλλάσσονται και αποδίδονται με αριστοτεχνικό τρόπο και αξιοθαύμαστη εκτελεστική αρτιότητα από την ορχήστρα και την χορωδία των μικρών σε ηλικία κοριτσιών.

Συμπερασματικά η ηχογράφηση είναι μία άριστη ακρόαση για τους λάτρεις της μουσικής είτε ακούν είτε όχι αυτό που σήμερα -ομολογουμένως λανθασμένα- αποκαλείται κλασσική μουσική και μία άριστη εισαγωγή στην χορωδιακή ακρόαση.


Μπορείτε να προμηθευτείτε το ψηφιακό αρχείο σε διάφορες μορφές (η έκδοση 5.1 συνιστάται ανεπιφύλακτα για όσους έχουν ηχοσύστημα surround) απευθείας από το ψηφιακό κατάστημα της δισκογραφικής <a href="https://shop.2l.no/collections/frontpage/products/magnificat-nidarosdomen?variant=39666385780919" target="_blank">εδώ</a>

ή να την ακούσετε εδώ: 

<a href="https://open.spotify.com/album/15fzAFOBebAi8U1q3rhsnC" target="_blank">Spotify (απαιτείται δωρεάν εγγραφή στην υπηρεσία)</a>
<a href="https://tidal.com/" target="_blank">Tidal (απαιτείται συνδρομή)</a>
- [tidal]() ( επί πληρωμή)

